# Debugging

Processo metodico per trovare e ridurre il numero di bug in un programma.

È un'attività che richiede molto molto tempo. Un programmatore scrive circa
10 righe di codice corretto in 8 ore di giornata lavorativa.

La parte più difficile è trovare il bug nel sorgente. Quando l'abbiamo
trovato è abbastanza facile.

Un bug in una sezione può causare un errore in una sezione completamente
diversa.
Non è un difetto isolato ma un errore di pensiero/pianificazione.

Alcuni bug possono essere dovuti all'hardware: settori di disco che falliscono...

## Il processo

1. Il primo passo è riprodurre il bug in modo affidabile, ricostruendo la
situazione che ha dato origine al bug.
Ci vuole un _minimal reproducible example_, ovvero un esempio che permette
agli altri di indagare il mio bug report.

Ad esempio: _faccio partire il programma e inserisco [1,2,3], mi aspetto
[4,5,6] e invece mi ritorna [7,8,9]_

2. Quando ho un "bug stabile", cioè riesco a farlo avvenire posso usare il
debugger che mi monitora l'esecuzione del codice (in particolare dove io
penso che abbia un problema).

**Problema**: alcuni bug possono scomparire quando si utilizza il debugger,
e possono ricomparire in presenza degli stessi input quando non si utilizza.
Questo si spiega ad esempio considerando che un codice compilato per il
debug contiene istruzioni aggiuntive per permettere questa operazione.

[Heisenbug](https://it.wikipedia.org/wiki/Heisenbug)

## Debugger

È un _programma_ che permette di trovare bug usando alcune funzioni specifiche:

- esecuzione del codice **step-by-step**, ovvero riga per riga, monitorando
quello che succede tra una riga e l'altra.

- monitoraggio delle variabili. In un for, in uscita da una funzione etc.

- fermare l'esecuzione del codice e riprenderla

Il debugger prende in ingresso solo un file eseguibile, allora devo compilare
in modo "speciale" con g++. Per debuggare in step-by-step devo compilare
associando a ogni blocco di istruzioni assembly la riga del codice sorgente che
le ha generate.

Per compilare in modalità debug devo aggiungere il flag `-g` a g++, che aggiunge
i simboli per debug necessari.
