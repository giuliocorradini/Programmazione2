# Bitwise operators

## _Ripasso sulla base 2_

Con N cifre in base b posso rappresentare numeri naturali da [0, b^N-1].

In C il tipo _unsigned int_ permette di rappresentare i numeri da 0 a 2^N-1.
Con N dimensione della machine word.

Ricorda che l'int normale (signed) riserva parte di questo intervallo per i
valori negativi, normalmente codificati in complemento a 2.

# Interpretazione

Se intendiamo i numeri naturali come vettori di bit, possiamo ragionare sulla
rappresentazione binaria della variabile.

## Vettori di bit

L'uso principale per l'uso degli operatori bitwise sono le maschere di bit:
non ci interessa il valore decimale o esadecimale della variabile, ma vado
a dare un significato a ogni posizione in relazione a qualcosa che controlla
quella particolare posizione.

Ad esempio un registro controlla 4 LED, dove ogni dei primi 4 bit del registro
sono collegati ai led.

In questo caso voglio accendere o spegnere "ogni bit". Non mi interessa il valore
del registro come numero.

Questo si usa anche per programmare delle periferiche.

## and &

`z = x & y`

Consideriamo la configurazione di bit di x e di y, allora la cifra i-esima di z risulta
l'and della cifra i-esima di x e di y.

E uguale anche per *or* e *xor*

$z_i = x_i \And y_i$

Tabella di verità:

| $X_i$ | $Y_i$ | $Z_i$ |
|---|---|---|
| 0 | 0 | 0 |
| 0 | 1 | 0 |
| 1 | 0 | 0 |
| 1 | 1 | 1 |

## or |

Qui ogni cifra risulta 1 se almeno una delle due cifre prese dagli operandi è 1.

Tabella di verità:

| $X_i$ | $Y_i$ | $Z_i$ |
|---|---|---|
| 0 | 0 | 0 |
| 0 | 1 | 1 |
| 1 | 0 | 1 |
| 1 | 1 | 1 |

## xor ^

Vero se le due cifre sono diverse

Tabella di verità:

| $X_i$ | $Y_i$ | $Z_i$ |
|---|---|---|
| 0 | 0 | 0 |
| 0 | 1 | 1 |
| 1 | 0 | 1 |
| 1 | 1 | 0 |

## not ~

Detto anche _complemento a 1_. È un operatore unario, quindi ha un solo operando.

Inverte tutti i bit di un vettore. Gli 1 diventano 0, gli 0 diventano 1.

Se x=110101 allora ~x=001010

### Configurazioni speciali

Se voglio porre tutti i bit a 1, indipendentemente dalla dimensione del tipo di dato
posso scrivere ~0.

## shifting << >>

Sposto i bit del primo operando di tante posizioni a destra, o a sinistra, in base al numero
del secondo operando.
Ovvero divido o moltiplico in binario.

Attenzione: se continuo a shiftare a sinistra, a un certo punto l'intero diventa negativo
perché finisco le cifre di rappresentazione.

Le nuove posizioni sono riempite con degli zeri.

Poniamo il caso che `x` sia uguale a 110101, allora `x << 1` = 101010, `x << 2` = 010100 etc.

### Configurazioni speciali

`1 << n` è un numero con tutti i bit a zero, tranne quello in posizione n.

`~1<<n` è numero con tutti 1, tranne 0 in posizione n.
