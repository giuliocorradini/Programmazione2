# Progettazione del codice

Aumentando di dimensioni, il codice aumenta anche di complessità.

E all'aumentare della complessità di un programma diventa molto importante
l'attività di progettazione.

## Astrazione

Fino ad ora abbiamo progettato a livello di astrazione molto basso, ovvero abbiamo
subito definito aspetti che riguardando la stesura del codice stesso.

Nel caso di programmi di medio-grandi dimensioni, per domare la complessità
è necessario progettare a un livello di astrazione molto più alto.

## Sviluppo sistemi complessi

È necessario poter suddividere il lavoro tra diversi gruppi lavoro,
per contenere tempi e costi di sviluppo.

Il codice suddiviso per moduli (modulare) è molto più affidabile, prestazionale,
modificabile, riutilizzabile ed estensibile rispetto a un codice monolitico.

## Programmazione modulare

La programmazione modulare permette di dividere i sistemi software di medio-grandi
dimensioni in moduli, di dimensioni inferiori. Ogni modulo gestisce un "sottoproblema"
e comunica con gli altri.

### Modulo

Insieme di funzioni e strutture dati **logicamente correlate** in base a un principio
significativo.

Ad esempio un modulo realizza la comunicazione con la rete, un modulo realizza il frontend,
un altro gestisce gli accessi al disco. Non sarebbe utile avere queste funzioni mescolate.

Un modulo fornisce una _serie di servizi_ e può implementare una certa struttura dati (o tipo
di dato).

# Astrazione

Per forza di cose bisogna astrarsi dal problema e dal codice, per capire quali sono le
strutture logiche necessarie.

Anche i linguaggi di programmazione fanno uso di astrazioni: i tipi di dato, i sottoprogrammi
etc.

## Meccanismi di astrazione

L'astrazione principale nei **linguaggi procedurali** è _l'astrazione sul controllo_ consiste
nell'astrarre una data funzionalità dai dettagli dell'implementazione.

Cioè di solito si definiscono i programmi in termini di funzioni e sottoprogrammi.

_L'astrazione sui dati_ è fondamentale nei **linguaggi ad oggetti**, vengono astratte le entità
che compongono il problema e vengono tradotte in oggetti.

## Modulo "liste"

Prendendo come esempio i programmi che utilizzano le liste, invece di copiare tutte le volte
il codice relativo alle liste, andiamo a implementare struttura dati e primitive in un file
esterno.

Possiamo dividere il programma in tre moduli: **liste**, **funzioni dell'applicazione** e
modulo **main**.

## Clienti

Diciamo che alcuni moduli sono "clienti" di altri, ovvero utilizzano servizi e oggetti
forniti da altri moduli.

Main userà liste e funzionalità, funzionalità si appoggerà a liste.

### Note

Quando si progetta possono essere fatte molte scelte progettuali, ma alla fine bisogna
convergere su una singola soluzione. Questo è compito del project manager.

Ogni soluzione ha dei pro e dei contro, purtroppo gli effetti delle soluzioni non
sono sempre banali da vedere.

# Liste

L'interfaccia delle primitive tail, insert non dipendono dal tipo di dato
ma l'intefaccia di head, search, new_elem hanno ancora la nozione del tipo
di dato che viene incapsulato dalla struttura dati.

Una possibile soluzione è separare liste in due moduli: un modulo liste-tipo
che contiene la definzione delle liste e le primitive che dipendono dal tipo
contenuto.

Poi realizziamo un modulo liste che contiene le primitive indipendenti dal tipo.

Adesso il main deve solo importare liste-tipo, e non usa esplicitamente liste.

# Interfaccia

Il modulo è caratterizzato dalla separazione tra interfaccia e corpo.

L'utente ha accesso solo all'interfaccia del modulo, che specifica cosa fa il
modulo e come si utilizza. Deve essere visibile dall'esterno del modulo per
poter essere utilizzata.

Il corpo implementa le operazioni esposte nelle interfacce e altre che possono
non essere esposte.

È importante separare interfaccia e corpo per capire immediatamente cosa fa
il modulo.

Per rendere chiara questa separazione posso rendere esplicito con commenti
e prototipi un header (intestazione) che raggruppa l'interfaccia.

Nell'intestazione si scrive la dichiarazione dell'interfaccia: tipo di ritorno,
nomi e parametri delle funzioni. L'implementazione viene lasciata nel corpo.

## Parte pubblica e privata

Sono dette funzioni e strutture dati pubbliche le funzioni e le strutture dati
accessibili dagli utenti di un modulo.

Le funzioni e le strutture dati private fanno parte del modulo, perché sono utili per
l'implementazione, ma non vogliamo che siano direttamente utilizzabili dagli utenti.

- Intefaccia: data struct. pubbliche e **dichiarazioni** delle funzioni pubbliche

- Implementazione: data struct. private, definizione delle funzioni pubbliche (obbligatorio)
e private (se servono).

Questo è molto comodo perché posso cambiare i dettagli di implementazione e l'utente
non si accorgerà delle modifiche. Fintanto che le funzionalità rimangono inalterate.

Chi costruisce un modulo è libero di creare l'implementazione come meglio crede.

Il file di _changelog_ viene usato per informare l'utente sulle nuove funzioni e sulla
compatibilità: alcuni cambiamenti sono _breaking changes_, ovvero rompono la compatibilità
con il codice scritto finora.

Quello che si può fare è mantenere una funzione "alias" che chiama quella nuova, ma
mantiene la vecchia implementazione. All'utente è consigliato di cambiare le funzioni
deprecate. Queste funzioni di "ponte" vengono dette wrapper.

## Esempi di vita reale

Grazie a questo approccio funziona internet, vengono definite delle _interfacce_ chiamate
protocolli che definiscono come comunicare con gli interlocutori.

Anche i driver sono casi d'uso della modularità. Il driver è un software che astrae la
comunicazione con l'hardware, ad esempio con una stampante, che traduce la funzione del
sistema operativo richiesta (stampa file) nel protocollo effettivamente usato con la stampante.

Da una parte il driver nasconde i dettagli di implementazione, dall'altra presenta sempre
la stessa interfaccia al sistema operativo.

# Regola aurea

Definiamo chiaramente l'interfaccia dei moduli e accediamo ai servizi del modulo solo
tramite l'interfaccia.

# API application programming interface

È un altro nome per l'interfaccia di un modulo software. Per alcuni servizi sono
l'insieme di funzionalità per interagire con un determinato servizio più a basso livello.

Facebook, Twitter e Google Maps ad esempio mettono a disposizione delle API per dare
determinate funzionalità, come recuperare un luogo da Maps (a pagamento) o scaricare dei twit.
